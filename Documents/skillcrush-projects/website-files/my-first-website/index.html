<!DOCTYPE html>
<html lang="en">
<head>
    <meta charset="UTF-8">
    <link href="https://fonts.googleapis.com/css2?family=Open+Sans+Condensed:wght@300&display=swap" rel="stylesheet">
    <link href="style.css"rel="stylesheet"type="text/css"/>
    <title>Document</title>
</head>
<body>
<h1>  DE BLIKOPENER </h1>
<p style="font-size:1.0rem;"> “Mijn eigenste leerschool, ik word wakker, ik ben wakker”
<article>
<p>Ik ben wakker. Ik voel mij steeds meer wakker. Ik kan het niet vaak genoeg voelen of zeggen, welke gesprekken ik ook voer met verschillende personen (die waardevol voor mij zijn), ik blijf op hetzelfde gevoel uitkomen. Soms voel ik mij heel even in het nauw gedreven door directe vragen als: “Maar wat ga je daar dan doen?”, of “Wat wil je daarmee bereiken”. En dan pauzeer ik letterlijk even in mijn hoofd en probeer mij op mijn buik te focussen en dan voel ik het antwoord vanzelf naar boven komen. 
</p>
<p>
Als een soort diepe uitadem, van binnen naar buiten. Een antwoord wat vanuit mijn gevoel komt en dus uit mijn hart. Alles wat vanuit mijn hart naar boven komt is er een die bevestigend is, voor mijzelf want dat voelt goed en zuiver. Ik zie elk gesprek wat ik de laatste tijd voer als een test, een uitdaging om te kijken wat het met mij doet en hoe ik daar dan op wil reageren. Iets wat soms lastig te omvatten is voor anderen, niet altijd maar wel vaker. 
</p>
<p>
Door deze bizarre tijd waarin isolatie gevraagd wordt van ons mensen, word ik dus teruggeworpen op mezelf hier in mijn huis, alleen. En omdat de hele wereld om mij heen nu stil lijkt te staan, voelt het alsof ik juist nu (nog meer dan ik al voelde) álle tijd heb. Ik ben er de laatste dagen veel mee bezig geweest: wat is míjn gift aan de wereld? Die vraag gaat erg diep. Het vraagt mij niet alleen om na te denken over wat ik te bieden heb, maar ook over of die in het gelijk staan met mijn principiële levenshouding. Om dichterbij een completer antwoord te komen onderneem ik daarop verschillende stappen, zoals; het opnoemen van mijn kwaliteiten, mijn referentiekaders en door mijn landkaarten omschrijven. Na het lezen van het boekje Covey, werd mij steeds weer helderder dat het niet gaat om het weten van je gift, het gaat allereerst om de groei en-ontwikkelingsprocessen daarin. 
</p>
<p>
Dat is een proces wat je niet kan forceren en wat vanzelf zijn weg vindt. Een proces wat vraagt om een bepaalde levenshouding, waarin geduld een van de belangrijkste is. Geduld en vertrouwen in het proces. Naast dat geduld en vertrouwen, gaat het ook om het aanscherpen van mijn paradigma. Wat is mijn paradigma, door welke lens kijk ik naar de wereld en wat moet ik daarin aan mezelf eerst veranderen voordat ik dat naar mijn omgeving kan doen? Mijn paradigma’s zijn mijn landkaarten, mijn kaarten die mij de weg wijzen. Dat voelt als mijn roeping nu: veranderen voor een hoger doel. Ik realiseer mij door dat te schrijven, dat iedereen zo’n bepaalde roeping heeft. 
</p>
<p>
Ik geloof erin dat de dingen waar ik over nadenk, of de acties die ik daarop wil ondernemen, mij gaan helpen mijn onafhankelijkheid te versterken. Het gaat om een verandering van binnen naar buiten. Échte groei is een natuurlijk proces, een vereiste die ik niet kan forceren. Zoals omschreven in het boekje Covey bestaat de principiële levenshouding uit de volgende begrippen: integriteit, rechtvaardigheid, nederigheid, trouw, gematigdheid, moed, geduld, ijver, eenvoud en bescheidenheid. Dit zijn basisparadigma’s, en deze sluiten heel erg bij mij aan. Vormen mijn karakter. Deze begrippen vormen samen de principes die ik wil hanteren in mijn leven, waarop ik kan ontplooien en voortvloeien. 
</p>
<p>
Als ik kan stellen dat deze principes bij mij aansluiten kan ik mezelf de vraag stellen: ‘Is mijn gedrag in lijn met mijn principes?’, dit is een altijd terugkerende vraag. Alleen als je een goede kaart hebt, zijn je inzet en houding relevant. Zolang mijn kaart niet klopt, zal mijn gedrag op termijn niet effectief zijn. De principes/paradigma’s gelden namelijk altijd, overal waar je ook bent en zijn niet gebonden aan een religie of geloofsovertuiging. Ik vind het dus belangrijk om die voor mijzelf te onderscheiden, dan kom ik naar mijn idee ook verder in het vormen van mijn eigen leer pad. Ook zegt Covey (eentje die ik interessant vind); ‘We zijn wat we herhaaldelijk doen’.
</p>
</article>
</body>
</html>
